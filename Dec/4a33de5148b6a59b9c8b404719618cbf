INHLANGANO yabafundi iCosas KwaZulu-Natal isinxuse izikole ukuthi ziyeke ukukhethela abafundi izifundo ezingathi shu ezingabasizi ngalutho emanyuvesi.USihlalo wale nhlangano, uSiyabonga Phakathi, uthe abafundi abaningi bazofike babhajwe emanyuvesi bangakwazi ukwenza imikhakha abayifunayo ngenxa yezifundo abazenze kwa-matric. Kunezikole ezikhethela abafundi izifundo okumele bazenze nokungamele bazenze. Isibonelo nje uma wenza i-maths literacy ne-accounting ngeke ukwazi ukwenza iziqu zokucwaninga amabhuku ngoba wenze i-maths literacy ekubeni ngabe wenze i-maths. Miningi neminye imikhakha othola ukuthi abafundi abasakwazi ukungena kuyona njengoba besuke benze izifundo ezingahlangani nalokhu abakufunayo ngoba bekhethelwe izikole, kusho uPhakathi.Usho lokhu nje kusanda kuphuma isekhula eMnyangweni kazwelonke wezeMfundo lapho bekuyalelwa izikole ukuthi zidudule abafundi abaphase i-maths ngo-20% kwaGrade 7, 8 no-9.Le sekhula ikubeka kucace ukuthi abafundi abazodluliselwa kwaGrade 10 kumele uma bephase i-maths ngo-20% bangavunyelwa ukuthi benze lesi sifundo kodwa benziswe i-maths literacy.Lokhu uPhakathi uthe kuphambene nemigomo yokuthi wonke umuntu unelungelo lokuthola imfundo uma kungukuthi umfundi akasakwazi ukuqhubeka ne-maths ngoba engenzanga kahle kulesi sifundo.UPhakathi ukhale nangokuthi izikole azisheshi ukuhlomisa abafundi ngemikhakha abangayenza uma bephothula * -matric.Uthe kumele kusheshe kuqale ukwenziwa kwama-career guidance ukuze umfundi angagcini esenza into angayithandi. Sithi izikole azisheshe zenze ama-career guidance kusekwaGrade 7 ukuze umfundi afike kwaGrade 10 esazi ukuthi ukuze enze umkhakha othile iziphi izifundo okumele azenze. Ukuphuza ukwenzisa ama-career guidance lokho kwenza ukuthi abafundi badunyelwe uma sebefika sebekhetha kwaGrade 10 bengeke besakwazi ukushintsha, kusho uPhakathi.Unxuse abafundi abazokwenza * -Grade 10 ngonyaka ozayo ukuthi bakhethe kahle izifundo abazozenza babheke nokuthi ziyahambisana yini nemikhakha abafuna ukuyenza uma sebephothule * -matric.UPhakathi uthe lezi ngezinye zezinqumo ezithathwe engqungqutheleni yeshumi yesifundazwe yale nhlangano ebiseThekwini muva nje.UPhakathi ubuyiselwe waba nguSihlalo kanjalo noMandisa Dlamini waba nguNobhala.