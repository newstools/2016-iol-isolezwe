INTATHELI YESOLEZWEINTANDOKAZI yomethuli wezinhlelo, uMinnie Dlamini, ujabulise abaningi ememezela ukuthi usethathiwe ekhasini lezokuxhumana ngoMsombuluko ekuseni. UMinnie, osanda kushiya uhlelo lwezemidlalo ku SABC 1, iSoccer Zone, ufake isithombe ku Intagram esimuveza efake inkunzimalanga yendandatho yedayimane sihambisana nombhalo othi; I said yes, okuyimpendulo yombuzo ovamise ukubuzwa owesilisa uma ecela umshado kowesifazane.Ngokwe Channel 24, okhulumela uMinnie, uJarred Doyle, ukuqinisekisile ukuthi lo methuli wezinhlelo nesinqandamathe sakhe uQuinton Jones sebethembisene umshado kodwa abakaphawuli ngakho bobabili . Umthombo osondelene noMinnie uthe sebethandane iminyaka emithathu noQuinton. Kamuva nje uMinnie ubelokhu efaka izithombe emakhasini akhe ezokuxhumana eseLondon, e-UK. Ngezansi isithombe esifakwe uMinnie Dlamini ku-Instagram: https://www.instagram.com/p/BN6dEbyAONr/