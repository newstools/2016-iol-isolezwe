USEBEKE amathemba kumqashi wakhe owesifazane wasemjondolo iThuthukani, oThongathi ogcine esevuma ukuthi ngamampunge ukuthi ubanjwe inkunzi u-R80 400 westokofela, obekumele uhlukaniswe, ngoMsombuluko ngesonto elidlule.&nbsp;UNksz Nomasonto Mdletshe (33) okutholakale imali engu-R20 400 endlini yakhe ngemuva kokuthi amalungu estokofela emshaye wanaba usele nejoka lokukhokha * -R55 000 westokofela.Namhlanje kulindeleke ukuthi uNksz Mdletshe avakashelwe umlungu wakhe anethemba lokuthi uzomtakula kule nkiyankiya abhekene nayo.Ilungu lestokofela elicele ukungadalulwa lithe baze bamdedela ngemuva kokuth umlungu wakhe ethembise ukuzoxoxisana nabo ngoLwesihlanu.Indodana kadadewabo kaNksz Mdletshe, uMnuz Sphamandla Mdletshe (23) uphoqeleke ukuthi aboleke * -R5000 kumqashi wakhe ngoLwesibili ukuze ehlise isikweletu sikamamncane wakhe ebesingu-R60 000.Ukwenze lokhu ngemuva kokuthi unina uNksz Nomusa Mdletshe (43) naye eshayiwe ngoba esolwa ngokusebenzisana nodadewabo ekudleni imali yestokofela. Kudingeke ukuthi ngiyoncenga ubasi wami ukuthi angiboleke imali ngoba ngibona ukuthi laba bantu bathukuthele. Ngisabe ukuthi bangagcina bebashaya baze bababulale. Sisazama ukuthola le enye imali esele. Inkinga wukuthi inkulu kakhulu, kusho uMdletshe.Kuthiwa abestokofela bagcine sebemdedela ngoLwesibili ebusuku uNksz Mdletshe ngemuva kokuhlala naye emnyango ubusuku nemini befuna imali yabo. Sinethemba lokuthi lo mlungu uzomtakula ngoba siyayifuna imali yethu. Sivumelane ngokuthi simdedele ngoba nendodana kadadewabo isinike * -R5000 osiwuhlanganise no-R20 400 esawuthola. Sikwazile ukuhlukaniselana * -R2 800 umuntu ngamunye okuyimali encane kakhulu. Sithole ukuthi uSonto nodadewabo bangabantu abakhonze ukugembula okwenze sabona ukuthi imali yethu bayidliwa emshinini, kusho ilungu lestokofela.Elinye ilungu lestokofela lithe uma umqashi kaNksz Mdletshe ehluleka ukukhokha imali yabo kuyodingeka ukuthi asebenzele bona ize ihlangane imali yabo.