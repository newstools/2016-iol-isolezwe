BAZOZIBEKA ethubeni lokuhlabana ngemoto yakwaKia abazovotela ingoma ezohlukanisa unyaka kuKhozi FM njengoba uhlu lwezingoma ezingu-10 selukhishiwe. Minyaka yonke uKhozi FM luba nengoma ehlukanisa unyaka edlalwa ngo-12 ebusuku ngoDisemba 31. Ngonyaka odlule kwangenwa ku-2016 ngengoma kaSphectacula noNaves abapike kuyo uProfessor ethi Kings of the Weekend (Cishe Ngafa).Imenenja ebambile kwezokukhangisa kuKhozi FM uLesego Kgwebane, ithe abantu sebengaqala bavotele izingoma abazithandayo. ULesego uthe ukuvota kuzovalwa ngoDisemba 31 ngo-11 ekuseni. Ukuvotela ingoma oyithandayo uthumela igama UKZ, uhlamvu oluqondene nengoma ku-33175. Kuvotwa noma yikangaki.Uthe lolu hlelo balwenza ngokubambisana nabe-SABC Summer Song. Ngo-12 sizodlala ingoma ehlukanise unyaka kuKhozi bese silandelisa ngeye-SABC Summer Song. Sizobe sisakazela eRichard's Bay kuLast Dance Music Festival ngokubambisana ne-SABC 1 Come Duze neMetro FM, kusho uLesego. Uhlu lwezingoma lumi kanje: Babes Wodumo - Wololo - A Mroza - Van Damme - B Dr Malinga - Akulaleki - C Bucie ft Black Motion - Rejoice - D Durban s Finest ft Professor - Umsindo - E Musa - Mthande - F Kwesta ft Cassper Nyovest - Ngud - G Ricky Rick - Sidlukotini - H Mpumi - Ngfike - I African Warriors ft ToshI - Uyankenteza - J