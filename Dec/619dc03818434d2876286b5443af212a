ISIKHULU saMaZulu, uLunga Sokhela, sisenalo ithemba lokuthi iqembu laso lisengakwazi ukugudluza iThanda Royal Zulu esicongweni seNational First Division (NFD).Amabhubesi aqhwakele ku-log yeNFD ngamaphuzu angu-35 emidlalweni engu-15. Usuthu luyibambe endaweni yesine ngamaphuzu angu-23 emidlalweni engu-15. Usuthu naMabhubesi bahlukaniswe amaphuzu angu-12. Iqembu elizoqeda lihlezi esicongweni lizonyukela ku-Absa Premiership, bese kuthi eliqede endaweni yesibili neyesithathu lidlale kuma-Play-Off nelivale isizini lihlezi endaweni ka-15 esigabeni esikhulu.USokhela, exoxa neSolezwe ngemuva komdlalo wabo neMilano United, utshele leli phephandaba ukuthi akalilahlile ithemba lokuqeda isizini behlezi esicongweni.Ngempelasonto Usuthu luvithize iMilano ngo 6-1, ePrincess Magogo Stadium, KwaMashu, emdlalweni wokugcina wokuvala umzuliswano wokuqala. Umzuliswano wesibili uzoqala ngoFebhuwari. Isifiso sethu bekuwukuqoqa amaphuzu angu-30 ngemuva kwemidlalo engu-15 kodwa ke sithole angu-23. Amaphuzu angu-30 abezosibeka endaweni yesibili okuyinto ebizokwenza sihlale ezithendeni zeThanda. Kumele sikuqonde ukuthi sibe nesikhathi lapho sike sabhinjelwa khona yizinto okuyinto engazange ibe yinhle. Sihlalele ethembeni lokuthi umgqigqo esesiwutholile sizoyibamba ngawo kuze kuphele isizini. Kuhle ukuthi sidlulile esimweni sokungenzi kahle. Abafana badlala ngokuzethemba manje futhi lokho kufakazelwa yimiphumela. Ngomzuliswano wesibili sibheke ukunqoba imidlalo eminingi, kusho uSokhela.Emzuliswaneni wokuqala Usuthu naMabhubesi babambane ngo 0-0 eKing Zwelithini Stadium, eMlaza. Igebe lingamaphuzu angu-12. Ebholeni-ke ayikho into engenzeki. Into okumele sizame ukuyenza ukunqoba yonke imidlalo yethu. IThanda kusangenzeka ukuthi ihlulwe imidlalo emibili futhi nathi sisazodlala nayo. Uma ubheka kumasizini amabili edlule kuPSL uzokhumbula ukuthi iKaizer Chiefs yake yazihola phambili ngamaphuzu angu-12 kodwa iSundowns yabuya ngamandla ngomzuliswano wesibili yagcina iyiwinile iligi. Ngakho kusengenzeka noma yini kule midlalo engu-15 esele, kusho uSokhela.Njengoba kuzovulwa iwindi lokuhwebelana ngabadlali uSokhela udalule ukuthi bazoliqinisa iqembu labo. Sesisayinise isitobha saseZimbabwe ebesidlala kuCaps United, uSteve Makutuka, noRoggert Nyundu ukuqinisa amafolosi ethu. Ngikhuluma nje kunomdlali oyibamba esiswini esizama ukumsayinisa. Sizoqeda naye ekuqaleni kukaJanuwari, kusho uSokhela.ILog yeNFD:Amaqembu P W D L GF GA PtsThanda 15 10 5 0 30 10 35Royal Eagles 15 7 4 4 34 21 25Witbank 15 7 3 5 17 20 24AmaZulu 15 7 2 6 24 19 23 Cosmos 15 6 4 5 18 16 22 Stellenbosch 15 6 4 5 18 17 22 Mthatha 15 4 9 2 22 18 21Leopards 15 5 6 4 23 20 21Pretoria 15 6 3 6 19 22 21Mbombela 15 5 5 5 21 17 20Real Kings 15 4 6 5 18 18 18Milano 15 5 2 8 20 30 17FC Cape 15 4 5 6 22 29 17CT All Stars 15 2 7 6 13 20 13Santos 15 1 8 6 11 19 11Magesi FC 15 2 5 8 10 24 11