UZANELE MDODANA ungomunye wezintokazi zaseNingizimu Afrika ezizakhele ugazi kubathandi beNetball ngesikhathi eyiphini likakaputeni weqembu lesizwe amaProteas. Ngenxa yegalelo lakhe kulo mdlalo othandwa kakhulu yizintokazi ezimnyama kwazise zikhula ziwudlala, uZODWA NDABA uxoxe nale ntokazi. NGIYAJABULA ukuphinde ngixoxe nawe, awungitshele uzalwe wakhulela kuphi?NGIZALELWE eNew Brighton, ePort Elizabeth, ngikhulele khona. UQALE kuphi ukudlala inetball? NGIKHULE ngiwumntwana othanda kakhulu ukudlala esikoleni eBlue Water Bay Primary, bengenza imidlalo eminingi. Bengigijima, ngidlala itennis nenetball. Ngiqhubekile ngikwenza konke ngaze ngafika ekolishi. Ngithe uma ngifika eNelson Mandela Metropolitan University ngathola umfundaze wenetball, ngibe sengiphoqeleka ukuthi ngiqhubeke nenetball kuphela. Yize ngangiphoqwa umfundaze ukuthi ngidlale inetball, nasesikoleni eVictoria Park High School babengiphoqa ukuthi ngenze inetball ngenxa yobude bami.UZIGCINA kanjani ungumqemane? NJENGOBA ngingaseyena umdlali wenetball, ngenza izinto eziningi sengibuyele kwezokusubatha, ngishova nebhayisikili. Ngiwukhathalele umzimba wami ukuthi uhlezi ubukeka uheha. NGABE uyakukhetha ukudla okudlayo? KAKHULU, angifaki noma yini emlonyeni wami. Lokho ngakugcina ngisesekolishi. Ngiku diet ebizwa ngeBanting. Ingisiza kakhulu ekutheni ngigcine isisindo somzimba wami sisezingeni engilifunayo. UMA uzikhiphile udla kuziphi izitolo zokudla? NGITHANDA kakhulu isea food, ngihambela kakhulu izinto lo zokudla ezineBanting. Noma ngizikhiphile ngiyakubheka engikudlayo. IYIPHI indawo othanda ukuyivakashela? NGESIKHATHI ngidlala inetball ngiwahambile amazwe amaningi kodwa ayikho indawo edlula iNingizimu Afrika. Ngithanda ukushaywa umoya wasolwandle. Ngikukhonzile ukuyozipholela eKapa ngamaholidi. Ngibona ukuthi ngeke ngikwazi ukuhlala endaweni engenalo ulwandle.USIGCINA kanjani isikhumba sakho sibushelelezi ? EBUSWENI anginaso isikhumba esihle, ngigcoba izinto engizinikwa udokotela wesikhumba. Into engiyenzayo angiphumi endlini ngingakugcobanga okokuvikela ilanga. Emzimbeni ngigcoba iNivea ngiyixube necoconut oil. Phela icoconut oil iyasiza kakhulu ukususa amastrech marks, icellulite nokwenza umziba womuntu wesifazane uhlale ubukeka. ISIPHI isiqholo osikhonzile? NGIYAZITHANDA iziqholo ezinuka kahle. Okwamanje ngisebenzisa iBalmain neSi. Ngiyakuthanda ukuhlezi nginuka kahle, ngiyakuqinisekisa ukuthi ngihlezi nginaso isiqholo. UTHANDA ukugqoka kanjani? NGIKHONZE ukugqoka ngendlela ehloniphekile. Kulezi zinsuku angiphumi endlini ngingalifakile iduku. Konke engikugqokayo kumele ngizizwe ngingowesifazane wase-Afrika. Uma ngiya kwezemidlalo ngigqoka amateki nezinto zemidlalo. Ngiyintokazi engaziphaquli, ngikhule ngibeka izinwele zami. Angikaze ngizifake umuthi futhi angikaze ngizifake izinwele zokufakelwa. YINI othanda ukuyibuka kuthelevishini? NGIWUMUNTU okhonze kakhulu ezemidlalo, ngibuka zona kakhulu. Izinhlelo zangeSonto ezidlala kuMzansi Magic yizona ezingangiphuthi. Kusukela ngo-4 ngisuke sengihlezi phansi ngibuka iTV. Ngithanda ukuthi zisikhumbuza ukuthi kunjani ukuba owaseNingizimu Afrika. NGABE ushadile ? CHA, angishadanga kodwa ngilindile ukuthi uNkulunkulu anginike ubambo lwami. sengikulungele ukushada futhi ngiyakholelwa kakhulu kukho. Wentombi uma ucabanga ukhona owesifazane ongakufuni ukushada ? esho ehleka ... UZUZE okuningi njengomdlali wenetball, yini ofisa ukuyibona yenzeka kubadlali abeza emva kwakho? NJENGOMDLALI omnyama ohanjelwe kahle yizinto kwezemidlalo la kudingeka khona uguquko ngokwebala. Ngingathanda ukubona abadlali abamnyama beba baningi eqenjini lesizwe. Ngizokuqinisekisa ukuthi akwandi isibalo sabo ngoba kungabebala kodwa sanda ngoba besezingeni eliphezulu.OKUNYE ngoZanele Mdodana Uzalwe 18 Febhuwari 1984 Uke waba ukaputeni weqembu lesizwe le netball amaProteas. Unendodana eneminyaka engu-8 uZukolwakheUngowokugcina emantombazanene awu-4Uphinde aqeqeshe iqembu lesizwe labaneminyaka engaphansi kuka-19 Usebenza njengomhleli wezemidlalo eNelson Mandela Metropolitan University.