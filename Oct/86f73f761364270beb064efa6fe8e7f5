UMSAKAZI weGagasi FM, uNomalanga Shozi, uthi ukwenza umsebenzi ophathelene nezokungcebeleka kusegazini kuye njengoba engakaze akufundele.UNomalanga ukhuluma kanjena nje, ubetshela leli phephandaba ukuthi ngoLwesine uzobonakala ngokokuqala kuMzansi Magic ngo-8 ebusuku ethula uhlelo i-All Access Mzansi.Lolu hlelo luhambela imicimbi yosaziwayo, lugobhoze umgosi luphinde lukhulume nosaziwayo abehlukene.Isizini eyedlule yayethulwa ngo-Anga Makubalo noMbali Nkosi.&#x201C;Ezokungcebeleka zisegazini kimi futhi okungisizayo wukuthi ngingumuntu wabantu,&#x201D; kusho uNomalanga.Uthe ucabanga ukuthi abadidiyeli bohlelo bamthinta ngemuva kokumbona elingisa kuRhythm City ku-e.tv babona ukuthi kukhona angakwenza.KuRhythm City ungene ngemva kokunqoba umncintiswano, ubedlala indawo kaNomalanga amchaza njengentombazane eyenza noma yini ukuthola into eyifunayo.Uthe uyaqala ukwethula uhlelo lwethelevishini kodwa uke wabamba amatoho kuSuperSport neRoad to Mamas kuMTV.Uveze ukuthi njengamanje useGoli lapho eqopha khona nsukuzonke lokhu okumenza angabi semoyeni kuGagasi. Wenza uhlelo i-The Flame at Night engena ngo-10 kuya ku-1 entathakusa ngoMsombuluko kuya kuLwesine. Uphinde abuye ngo-4 kuya ku-7 ebusuku ngoMgqibelo ngokubambisana noHeazy.&#x201C;Emsebenzini bayawaqonda amaphupho ami futhi nabo kuyabasiza ngokuba nomthelela kwabanye abantu ukuthi balalele umsakazo ngisho kade &#x2028;bengawazi. Kukhona abalalela ku-Open View HD. Kusalungiswa futhi ukuthi ngisakazele &#x2028;ngalapha (eGoli),&#x201D; kuchaza uNomalanga.Njengamanje uhlelo lubanjwe nguNonkululeko &#x201C;DJ Le Soul&#x201D; Mdlalose. Uthi njengoba engasekho kuRhythm City, uhambela izinhlolokhono ezahlukene futhi unethemba lokuthi kukhona azokuthola maduze. Okhulumela iGagasi FM uKhulekani Shandu uthe bayamjabulela ngokuthola lo msebenzi.