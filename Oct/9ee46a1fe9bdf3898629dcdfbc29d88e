UTHUSHUKE ngegoli eqenjini labafana abancane leKaizer Chiefs, umgadli ocishe wadliwa yizembe kuleli qembu uSiphelele &#x201C;Shaka&#x201D; Mthembu njengoba ebegaxwe ohlwini lwabadlali abachithwayo.UMthembu ubengakaze abonakale eqenjini elikhulu leChiefs kusukela kuqale isizini. Yena nabanye abangu-19 bafakwe ohlwini lwabadlali abangasadingeki kuleli qembu ngemuva kokuthi kuphele isizini edlule lingazange linqobe isicoco. Nokho banye babuye baxolelwa, kwathiwa bazonikwa elinye ithuba. UMthembu ongakaze efinyelele efomini yamagoli eyamenza iChiefs yamsayinisa imsusa kuPlatinum Stars ngesizini edlule, nguyena ovulele amasango iqembu leMultichoice Diski Challenge (MDC) ngesikhathi liqumba phansi iBaroka FC ngo 3-0 emdlalweni wangempelasonto.Amanye amagoli Amakhosi ashaywe uMoikhomotsi Thibedi no-Itumeleng Shopane.Abanye abadlali beChiefs abanikwe elinye ithuba babuyiselwa eqenjini, u-Edward Manqele umqeqeshi uSteve Komphela oseke wambophela emidlalweni yeligi kodwa akakwazi ukuthola igoli. USiyanda Xulu odlala emuva useke wayibamba kuMultichoice kodwa wathola ukugxekwa okukhulu okuvela kubalandeli ngendlela adlala ngayo lapho bashaywa khona yiBidvest Wits.Ngempelasonto benoManqele bebeseqenjini elidle iBloemfontein Celtic ngo 4-1 kuMacufe Cup.Kweminye imidlalo yeMDC yangempelasonto ompetha bangesizini edlule iLamontville Golden Arrows bakhale ngaphansi kuHighlands Park ngo 3-1. ULerato Mosopa ushaye amagoli amabili kulo mdlalo, elinye lavalelwa phakathi uMuzi Thabotha.U-Andile Fikizolo nguyena oshaye elomthobanhliziyo laBafana Bes&#x2019;thende abebengathintwa kuMDC ngesizini edlule.Ukunqoba kweHighlands Park kuyibeke endaweni yesibili ngamaphuzu ayishumi alinganayo naweBidvest Wits kodwa bahlukaniswe amagoli.UMasopa unyukele esocongweni sabashayi magoli njengoba eseshaye amane emidlalweni emine.Imiphumela yangempelasonto yeMDC: Baroka 0-3 Kaizer Chiefs; Highlands 3-1 Golden Arrows; Free State Stars 3-2 Platinum Stars; Bidvest Wits 1-1 Ajax Cape Town; Orlando Pirates 0-1 Chippa United; Mamelodi Sundowns 2-0 Polokwane City;Bloem Celtic 2-0 Cape Town City; Maritzburg United 2-1 SuperSport United.ILOG YE-MDCAmaqembu P W D L F A PtsWits 4 3 1 0 10 1 10Highlands 4 3 1 0 10 4 10Sundowns 4 3 0 1 8 2 9Celtic 4 2 2 0 6 3 8Maritzburg 4 2 2 0 4 2 8Arrows 4 2 1 1 5 4 7FS Stars 4 2 1 1 6 6 7&#x2019;Chiefs 4 2 1 1 4 4 7Chippa 4 2 1 1 2 2 7Pirates 4 2 0 2 4 3 6CPT City 4 2 0 2 6 8 6Ajax 4 1 1 2 6 4 4Polokwane 4 0 1 3 3 8 1Platinum 4 0 0 4 3 7 0SuperSport 4 0 0 4 3 8 0Baroka 4 0 0 4 0 14 0