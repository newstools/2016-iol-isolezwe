UMENGAMELI Jacob Zuma usenxuse ngokusemthethweni uMvikeli woMphakathi oshiyayo u-Advocate Thuli Madonsela ukuba amnikeze isiqiniseko lungakapheli usuku lwanamuhla (ngoLwesibili) sokuthi ngeke aluphothule uphenyo lwakhe engazange amnike ithuba lokupheka ngemibuzo ofakazi.Esitatimendeni, ihhovisi likaMengameli lithe uZuma ugxeke u-Adv Madonsela ngokumnqabela ukuba naye azibuzele kofakazi abone namaphepha ophenyo nge-state capture.&#x201C;UMengameli Zuma ubhalele u-Adv Madonsela emcela ukuthi amvumele noma avumele abameli bakhe ukuba baphonse imibuzo kofakazi u-Adv Madonsela athe unabo,&quot; kusho isitatimende.Isitatimende siqhuba sithi uMengameli unikwe isikhathi esiyizinsuku ezimbili zokuba azovela ku-Adv Madonsela ekubeni engatshelwanga nokuthi ubizelwani, uzobuzwa ngani futhi akazange axwayiswe nangophenyo lolo.Ngokwehhovisi likaZuma, u-Adv Madonsela ubethe ufuna ukuba nomhlangano omfishane noZuma kodwa wajike wamphonsa imibuzo emnqabela nokuthi axhumane nabameli bakhe, wenqaba nokuthi abheke amaphepha nemibuzo ebiphonswa abanye ofakazi.&quot;Ngaleyo ndlela (uZuma) uyabona ukuthi ukunikwa isikhathi esincane kanje akuzange kubhekwe umthetho uSection 7 (9) wePublic Protetor Act ocacisa ukuthi umuntu osolwayo (okuwuMengameli kulelo daba) noma ummeli wakhe banelungelo lokuphonsa imibuzo abanye ofakazi abalethwa nguMvikeli woMphakathi noma asebevele phambi kwakhe uMvikeli woMphakathi.&quot;UMengameli ucacise ukuthi lo mthetho awuchazayo uvumela noma ngubani ongumsolwa ozovela phambi koMvikeli woMphakathi ukuba abe nommeli futhi akhonjiswe amaphepha uMvikeli woMphakathi anawo amayelana nalolo phenyo.UMadonsela umnqabele uZuma ukwenza konke lokho, wamnqabela nelungelo lokuthi eze nommeli, ngokuthi kwesitatimende.&quot;Ihhovisi likaMengameli liyakuqinisekisa ukuthi uMvikeli woMphakathi uyakunqabela ukuthi uZuma abe nommeli wakhe uma sebehlangana, le nto iphambene nomthetho,&quot; kuphetha isitatimende.