LIBUYELA phesheya iqembu lomculo wokholo elicula ngaphandle kwezinsimbi laseMlaza, Ithimba Le-Afrika, ebelisanda kuyonandisa e-United States of America.Amalungu eqembu amemezele lokhu emcimbini obuseLa Vita Hotel lapho echaze khona ukuthi ahambe kanjani phesheya.Elinye ilungu leqembu, uSandile Nala, udalule ukuthi bahambe kahle kakhulu futhi bathandiwe. &#x201C;Sifikile uNkulunkulu wasihlenga ezweni langaphandle sakwenza ebesikuyele, sawenza umsebenzi. Umphu&#xAD;mela walokho wukuthi siqashiwe, sizophinde sihambe ekupheleni kukaJanuwari emcimbini obizwa ngeBlack History Month. Siyobe sikhona e-Atlanta, hhayi eWashington DC lapho kade sikhona,&#x201D; kusho uNala.Uthe beyiThimba Le-Afrika abasibona abantu abasheshe badedele izindaba futhi bayakwazi ukuthula. Uhambo lwabo oludlule bathe babeluzwe ngoMashi 27 kodwa bathula kwaze kwaba yingasekuqaleni kwenyanga edlule.&#x201C;NgoMashi kunohambo esizoluthatha. Singase siqale e-India. Sizohamba izinyanga ezintathu. Okunye kuvele sikhona eWashington DC. Kukhona ifilimu esizoba kuyo nomfowethu uKendrick Lamar eyenziwa wubukhosi baseLiberia. Bayayithanda i-acapella. Esifuna ukukusho wukuthi singayibukeli phansi, yinto ethandwa kakhulu. Kubona kuyamangaza ukuthi ucula kanjani zingekho izinsimbi ezikwenza ukuthi unyakaze. Babona umlingo ngoba kubo bazi ukuthi kumele kube ne-keyboard nento ezokunikeza ukhiye. Thina sikwazi ukuthi avele aqale, simukele siphinde sidanse. Kubona kuyamangalisa ukuthi sithi sicula sibe sinyakaza .&#x201D;Babonge inkampani ebaphethe, Umusa Events &amp; Productions. Umphathi wayo, uThanda Gumede, uthe kumele babe nesu lokuthi abaculi bangagcini ndawonye kodwa basabalale.