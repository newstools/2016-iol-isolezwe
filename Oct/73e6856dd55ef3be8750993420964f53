KUNOVALO lokuthi isigcwele izitolo eThekwini imali engumbombayi kulandela ukutholakala komkokotelo ka-R1.2million eMlaza ngempelasonto.Abasolwa uMnuz Arnold Kikabi (24) noMnuz George Matovu (18) okuthiwa bangabokudabuka e-Uganda bavele izolo enkantolo eMlaza ngokutholakala nemfumba yo-R100 abangombombayi emzini abahlala kuwo.Abasolwa baboshwe ngoMgqibelo kwa-U, eMlaza ngemuva kokuthi imoto esolisayo abebehamba ngayo imiswe ngamaphoyisa ophiko olusebenza ngezinja i-K9, okuthiwa athole kuyo imali yokuzenzela engu-R20 000, ngenja yawo u-Erica.Kuthiwa amaphoyisa abe esebaqhuba ebayisa lapho behlala khona lapho afike azithela ezishaqaneni zemali engumbombayi nezitembu okusolakala ukuthi bebezisebenzisa ukuyenza.Isolezwe lithole ukuthi abaphenyi baseMlaza baphansi phezulu babheka ukuthi ayikho yini enye imali esivele isetshenzisiwe ezitolo zaseThekwini namaphethelo.Amaphoyisa kuthiwa ancinzwe ngabathize ukuthi laba &#x201C;banenkampani&#x201D; ekhiqiza imali eselokishini.Okhulumela amaphoyisa KwaZulu-Natal uLt Colonel Thulani Zwane uthe uphenyo luyaqhubeka ngokutholakala kwemali engumkokotelo.&#x201C;Abasolwa abaneminyaka engu -18 no-24 bazobhekana namacala amabili, elokukwabanisa nelokutholakala nemali engekho emthethweni. Uphenyo lwamaphoyisa ngalesi sigameko lusaqhubeka,&#x201D; kusho uZwane.Uthe imali izoya kohlolwa ngocwepheshe ukuze beqinisekise ukuthi ngempela ingumbombayi emuva kwalokho izobe isishiswa.Kunezinsolo eziqinile ukuthi laba basolwa bese beqalile ukuyisebenzisa le mali.Umthombo weSolezwe uthe banovalo lokuthi enye imali bese kuthengwe ngayo ezitolo.&#x201C;Esikusaba kakhulu wukuthi kungenzeka laba basolwa baboshwa nje imali kade baqala beyisebenzisa njengoba ingabonakali ukuthi ingumbombayi. Uze ubonisise kahle uma ihamba ngambili ukuthi izinombolo zayo ziyefana. Kumanje kungenzeka ukuthi igcwele ilokishi laseMlaza ngoba sengathi bebengaqali ukwenza imali yalolu hlobo,&#x201D; kusho umthombo osondelene nodaba.Omunye umthombo weSolezwe uveze ukuthi laba basolwa bebeqashile eMlaza kodwa bekuhlezi kungaqondakali ukuthi benza muphi umsebenzi.&#x201C;Kuyadumaza kakhulu ukuthi lapha elokishini eMlaza kungaba khona abantu abazakhela imali. Sigibela amatekisi sithenge nasezitolo nabo. Kungenzeka ukuthi nathi sesinayo le mali engumbombayi ngoba sizwa kuthiwa bese beqalile besiyisebenzisa, &#x201D; kusho umthombo.