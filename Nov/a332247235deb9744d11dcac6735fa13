KUYALISHUBELA ikhansela le-ANC laseNewcastle, ku-ward 23 emva kokuba inkantolo yaseThekwini ithole ukuthi kwavotiswa abantu abangahlali endaweni ngokhetho lohulumeni basekhaya ngo-Agasti 3.Lokhu kwenzeke emva kokuthi uMnuz Blessing Mwali, obengenele ukhetho ngokuzimela, ehambise ubufakazi enkantolo yezokhetho izolo ebiseNkantolo ePhakeme eThekwini.Ubufakazi bukaMwali buveza ukuthi kunabantu abangu-622 abavota ku-ward 23 kodwa abanamakheli okungewona awendawo.Obunye ubufakazi abuvezile ngobokuthi kunabantu abangu-1 200 abavota kodwa abanawo amakheli nokuyinto edingekayo ngokomthetho wezokhetho. UMwali wayeyikhansela le-ANC kusuka ngo-2006 kwaze kwaba ngu-2011 ngemuva kwalokho akabange esabuyela emkhandlwini ngenxa yokungaboni ngaso linye neqembu lakhe.&#x201C;Ngiyile kwa-IEC ngemuva kokhetho ngiyobakhombisa ubufakazi bokuthi ukhetho aluhambanga kahle ngenxa yomkhonyovu owenzeka kodwa bangichitha. Yingakho ngigcine sengiza enkantolo yezokhetho ukuze kuhoxiswe imiphumela yango-Agasti 3 bese kuqalwa phansi. Imiphumela yasethusa sonke endaweni abantu bamangala ukuthi kwenzekeni njengoba ngagcina ngingawinanga. Okungixakayo wukuthi i-IEC ithi bangu-411 abantu ethole ukuthi balethwa endaweni bezovota ekubeni mina ngithole ubufakazi obuqinile bokuthi bangu-622,&#x201D; kusho uMwali.Ummeli we-IEC u-Advocate Ndumiso Luthuli uthe bayakwamukela okushiwo nguMwali ngobufakazi afika nabo kanti kabafisi ukuba babambezele izinto uma kunobufakazi obubambekayo.&#x201C;Nokho sizocela ukuba inkantolo uma ifisa ukhetho luqalwe phansi isinikeze isikhathi esingezukushayisana namaholidi kaKhisimusi. Sikusho lokhu ngoba uma ukhetho luqalwa phansi kufanele i-IEC ilungise uhla lwabantu abazovota nokungaba yinkinga ngoba abanye bazobe bengekho besemaholidini. Besicela ukuthi okungcono kube nguJanuwari maphakathi nawo ukuze sizokwazi ukuthola isikhathi esanele sezinsuku ezingu-90 ukulungiselela ukhetho lokuchibiyela okungenzeka lube ngo-Ephreli,&#x201D; kusho uLuthuli.IJaji uLotter Wepener lithe lizosigodla isinqumo okwamanje ukuze kunikezwe i-ANC ithuba lokubeka uhlangothi lwayo ngesonto elizayo.&#x201C;Okunye mhlonishwa uMwali sizocela ubeke zonke izindleko zakho ukuze ubuyiselwe imali oyisebenzisile uhamba leli cala,&#x2019;&#x2019; kusho uWepener.UMwali ubezimele ngokwakhe kuleli cala ephethe bonke ubufakazi obunye obumangaze abe-IEC njengoba ebephethe nemininingwane yamakheli abahlala ku-ward 23.Utshele ijaji ukuthi izindleko zakhe zifinyelela ku-R2000.IJaji uWepener lisichithile isicelo sikaMwali sokuba kubuyiswe uhla oludala lokuvota lathi kumele kuqalwe phansi yonke into ngoba abantu ababekhona ohlwini oludala kungenzeka ukuthi sebathutha noma sebashona.UMwali ubonge inkantolo ngokumphakamela wathi lokhu kumenze wabona ukuthi umthetho akuwona owabanemali kuphela kodwa ngisho umuntu ohlala emgwaqweni angaphumelela uma enikwa ithuba lokubeka uhlangothi lwakhe.