ISAKHAMUZI saseWashington D.C, e-USA uCarolyn Supinka, sihlaziya kabanzi ngeWhite House eWashington.UMnuz Donald Trump uthathe indawo yakhe ewina isikhundla sokuba ngumengameli wesi-45.UTrump wamaRepublican udle umhlanganiso okhethweni lukazwelonke, ehlula imbangi yakhe uNkk Hillary Clinton.Le njinga enguTrump ingene ikhombise okukhulu ukujabula phezu kokuba abaningi bebeyigxeka ngokuthi icwasa ngokobulili.UMengameli Barack Obama uyaphuma eziNdlini zoMbuso iWhite House.Ephawula u-Obama izolo, uthe umeme Trump ukuba ahlangane naye ukuze badingide uhlelo lwakhe lokubeka phansi izintambo amamukele kahle njengomengameli omusha.Isitatimende esikhishwe ngabakhulumela iWhite House, sithe u-Obama ubongele amaRepublican ngezithuba zasekuseni izolo wawahalalisela ngokudla umhlanganiso okhethweni.Laba baholi bobabili bahlele ukuhlangana namuhla eWhite House, okuyilapho u-Obama kulindeleke ukuba azise uTrump ngakho konke okuyizinhlelo abebezenza.Silobe u-Obama kulindeleke ukuba aphawule ngemiphumela yokhetho lapho ebezokhuluma khona kuthelevishini, ngokusho kwesitatimende se-White House. esithe ubezogxila ekutheni yikuphi okulandelwayo okungenziwa ukuhlanganisa leli lizwe elibonakale lihlukana phakathi ngesikhathi sokhetho.&#x201C;Ukuqinisekisa ukuthi ungena kahle esikhundleni ngaphandle kwezihibe yiyonanto ephezulu eqhulwini kithina leyo. Ukuhlangana kwami nomengameli ozongena esikhundleni kungelinye lamagxathu esibonisa ngalo ukuthi asinanxa,&#x201D; kusho uNobhala obhekene nabezindaba eWhite House , uMnuz Josh Earnest esitatimendeni.Ngokusho kuka-Obama, ukuhlela kwakhe umhlangano kuyisenzo azama ukukhombisa ngaso ukuzithoba kwakhe nokwamukela ukuthi uTrump uwinile futhi uzozithoba phambi kombuso wakhe ngeke akhombise ukwedelela.UTrump ufunge wagomela ukuthi uzozuza lukhulu olwazini azoluthola ku-Obama, uzothola nokuhlonishwa obekutholwa ngu-Obama, waba nokuthi nguyena osezosayina afake isigxivizo kwiHealth Care Law, isivumelwane ne-nuclear &#x2028;ne-Iran kanye nesivumelwane sokuhwebelana ne-Asia.U-Obama ubuye waduduza uNkk Hillary Clinton ohluliwe okhethweni.IWhite House ithe u-Obama uncome ukusebenza kanzima okukhonjiswe nguNkk Clinton ngesikhathi ekhankasela ukhetho.Ukunqoba kukaTrump kunyakazise nezimakethe. Ngemuva kokumenyezelwa ukuthi unqobe ukhetho ngo-276 uTrump, uNkk Clinton okhale ngaphansi ngo-218, ube esegibela esteji wabonga abalandeli bakhe abamesekile yize engaphumelelanga.NjengoNkk Clinton namanye amaDemoctrat abesabambe ongezansi ebonakala ukuthi abengakulindele ukuwina kukaTrump.U-Obama akabonakali njengomuntu obekulindele ukuwina kukaTrump njengoba ebekhankasela uNkk Clinton ngaphambi kokhetho.