AMAPHEPHA eMathematics abhalwa eminyakeni edlule, i-study guide,esiphuma ephephandabeni Isolezwe, ngezinye zezinto ezisize abafundi baseBonela Secondary, eThekwini, baziphuzela kulesi sifundo.Yize kuhlale kukhalwa ngobunzima balesi sifundo, ikakhulu iphepha lesibili i-Euclidean Geometry, kodwa laba bafundi bathi bazihambele kulona.&#x201C;Sisizwe kakhulu yi-study guide seSolezwe namaphepha amadala ebesifunda ngawo unyaka wonke. Kukhona nomqingo wencwadi owakhishwa ngumnyango ebesifunda ngawo obunakho konke okudingekayo. Lesi sifundo siyaphaseka nje kodwa sidinga ukuzimisela nokuthi ulokhu usenza nsuku zonke,&#x201D; kusho uSanelisiwe Zama ofunda kulesi sikole.USinalo Bikitsha yena uthe ujwayele ukuzitholela o-80% wathi nakulokhu wenze kahle kakhulu.&#x201C;Abukho bunzima kulesi sifundo. Iphepha lokuqala esilibhale ngoLwesihlanu nelesibili abelula. Ongafeyila ngabe ubeganga,&#x201D; kusho uSinalo.La bafundi basho lokhu nje, umnyango wezemfundo esifundazweni ugxekwe yinyunyana yothisha iSadtu ngokuphoqa abafundi ukuthi bakhethe lesi sifundo uma benza i-Accounting neSayensi kuneMaths Literacy.Lokhu umnyango wakwenza ukuze kube lula kubafundi ukungena emikhakheni efana neyokucwaninga amabhuku nowezobunjiniyela emanyuvesi.ISadtu yathi iMaths yiyona eyenza kufeyilwe kulesi sifundazwe.UNobhala wale nyunyana, uNksz Nomarashiya Caluza, wakhala ngokuthi ngoJuni abafundi babhacazile njengoba saphaswa ngo-37% lesi sifundo.UNokuzola Ntshangase obhale iMaths Literacy, uthe wayeka iMaths ngoba ilukhuni.&#x201C;Ngangenza iMaths kodwa ngayishiya ngoba inzima ngenza iMaths Literacy. Yona ibhalekile ibingenzima,&#x201D; kusho uNokuzola.Namhlanje kubhalwa iphepha lokuqala lesiZulu ekuseni ne-Economics ntambama.Kusasa kubhalwa iGeography.