BATHOLE ithuba elingandele bani abacwali bezinwele baseThekwini bethenga imikhiqizo yokucwala izinwele ngamanani aphansi eminye beyiphiwa embukisweni iJumbo Ethnic Hair Show obuseRoyal Hotel, eThekwini.UNksz Kanchana Moodliar obhekele ezokuxhumana kwiJumbo Ethnic Hair Show uthe njalo ngonyaka banikeza abacwali bezinwele ithuba lokuthuthukisa ulwazi lomsebenzi wabo ukuze baqinisekise ukuthi amakhasimende anezinwele ezinhle.&#x201C;Siletha izinkampani ezihlukahlukene ezenza imikhiqizo yezinwele ngoba sifuna abesifazane nabesilisa bahlale bebahle. Abacwali bathenga imikhiqizo ngamanani aphansi. Sibanika ithuba lokubuza abakhiqizi konke abakudingayo ukuze bathuthukise ibhizinisi labo. Siletha nebhange iNedbank elibachazelayo ukuthi bangayonga kanjani imali ukuze bathuthuke,&#x201D; kusho uNksz Moodliar.UNkk Nokukhanya Zungu (37) weGeda Hair &amp; Beauty Salon eseWoodlands uthe ubone imininingwane yeJumbo Ethnic Hair Show ku-facebook wathola kuSolezwe ukuthi kungenwa mahhala.&#x201C;Bengingazi ukuthi kungenwa mahhala ngibone sengifunda Isolezwe. Ngiyawuthanda lo mbukiso ngoba uletha izinkampani ezikhiqiza esikusebenzisayo zichaze kabanzi ngakho,&#x201D; kusho uNkk Zungu.UMnuz Busani Mabena obekhangisa imikhiqizo yakwa-Amka ekhiqiza izinto zama-dreadlocks nezezinwele uthe abacwali bezinwele abangawahluthuli amakhasimende abo basebenzise imikhiqizo ethambisa izinwele.UMnuz Taehyun Chun we-Afrotex Prima Hair uficwe yiSolezwe edayisa izinwele ezixhunywayo. Uthe okwenza abacwali bezinwele bamthande wukuthi izinwele azidayisayo azixabani futhi zishibhile.I-Jumbo Ethnic Hair Show ihlelwe ngabakwaJumbo bebambisane neSolezwe.